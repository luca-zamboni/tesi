\chapter{Introduzione}

\section{Motivazioni}

	Negli ultimi anni si è sviluppata la necessità di realizzare robot o macchine in grado di analizzare e muoversi autonomamente nell' ambiente senza bisogno dell' aiuto umano. Un settore importante in questo campo è la computer vision o visione artificiale. Per computer vision si intendono l’insieme dei processi che mirano a riprodurre la visione umana allo scopo di percepire, analizzare e riconoscere l'ambiente circostante. Negli ultimi tempi la computer vision si è sviluppata rapidamente in molti settori, basti pensare alle applicazioni di sicurezza delle automobili dove la visione della strada permette di rilevare eventuali pericoli sul terreno e di conseguenza effettuare frenate di emergenza. In un prossimo futuro l'integrazione fra computer vision, sia nello spettro di luce visibile che nell'infrarosso, ultravioletto, raggi-x, sensoristica di controllo auto e un sistema gps permetterà il completo controllo della viabilità stradale.

\section{Il progetto}

	Lo scopo del progetto è quello di far muovere un robot lungo un percorso contrassegnato da una linea nera sul terreno. Il robot deve seguire la linea nera avvalendosi di due telecamere: una laterale ed una frontale. Entrambe le telecamere sono collegate a due schede Beaglebone\footnote{\url{http://beagleboard.org/bone}}, le quali comunicano tra di loro e che servono per l' elaborazione delle immagini. Le immagini catturate dalla telecamera frontale sono utilizzate per riconoscere il percorso dettato dalla linea nera e riuscire a fare una pianificazione di una traiettoria, invece la telecamera laterale è utlizzata per sapere a che distanza si trova la linea e corregge la traiettoria del robot. Il robot sa a priori la struttura del percorso e deve riuscire a localizzarsi su di esso. Per sapere dov'è la sua posizione utilizza degli encoder posti sulle ruote. In questo modo si sa esattamente quanti giri ha fatto ciascuna ruota e si riesce a calcolare facilmente la posizione del dispositivo. Purtroppo però ci sono sempre degli errori collegati agli encoder, anche se piccoli, questi si accumulano nel tempo rendendo la stima della posizione errata o non completamente utilizzabile. Di conseguenza è stato deciso di inserire nel percorso dei cartelli in posizioni note e stimando la posizione e la distanza da essi si riesce a correggere i valori relativi agli encoder.

\section{Obbiettivi}

	In questo progetto per il riconoscimento dei cartelli posizionati sul percorso si parte da un algoritmo già realizzato e si propone un modo per migliorarne le prestazioni nella velocità dell' elaborazione delle immagini, aumentare la precisione e la distanza a cui viene riconosciuto un segnale e infine stimare la distanza da esso.
	
	L' algoritmo di riconoscimento cartelli prende in input le immagini dallo streaming video della telecamera frontale. Esso deve elaborare ogni frame e riuscire a individuare se in essa è presente un cartello e in seguito riuscire a riconoscere di che tipo di cartello si tratti. Dal momento che l'algoritmo deve essere eseguito su un corpo in movimento questo impone che il calcolo debba avere un tempo di esecuzione abbastanza ristretto. Facendo un esempio: se il robot si muovesse alla velocità di 10 Km/h esso percorrerebbe \textasciitilde $3$ m/s (2.7777 m/s). Quindi se l'algoritmo per riconoscere il cartello impiegasse un secondo, significherebbe che se un cartello è posizionato a meno di 3 metri allora viene riconosciuto solo quando è stato superato. Dunque si cerca di contrarre il più possibile il tempo di esecuzione dell' algoritmo. Oltre a questo bisogna che il riconoscimento del cartello sia robusto. Per robustezza si intende la capacità di:
	\begin{itemize}
		\item Riconoscere il segnale a varie distanze sia da vicino che da lontano.
		\item Individuare il cartello con diversi gradi di luminosità. Questo perchè il robot deve essere in grado di guidare autonomamente, sia quando c'è una giornata di sole che quando c'è una giornata nuvolosa.
		\item Riuscire a riconoscere il segnale da varie angolature, attuando una trasformazione prospettica. Questo perchè mentre si è in moto non sempre si è perfettamente allineati con il cartello. 
		\item Riuscire a filtrare le forme geometriche dei cartelli, tralasciando le altre. Se ad esempio in un'immagine sono presenti più quadrati, individuare tra questi solo quelli relativi ai cartelli.
	\end{itemize}

\section{Outline}
	Dopo questa breve introduzione, la tesi si struttura su quattro capitoli.
	\begin{itemize}
		\item Capitolo 2: offre una descrizione di come opera l'algoritmo esistente e vengono analizzate e discusse le sue prestazioni e la sua efficacia.
		\item Capitolo 3: sono proposte soluzioni per migliorare l'algoritmo descritto nel capitolo precedente.
		\item Capitolo 4: vengono esposti e analizzati i dati raccolti dalle prove sperimentali a seguito dei nuovi cambiamenti introdotti.
		\item Capitolo 5: conclusioni del lavoro svolto.
	\end{itemize}
	
















